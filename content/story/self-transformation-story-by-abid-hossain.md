+++
current_weight = 66
description = ""
diet = "Moderate Carb, Low Carb"
image = "/images/abid-hossain.jpg"
mentor = "Self Transformation"
previous_weight = 73
time = "8 Week"
title = "Self Transformation Story by Abid Hossain"

+++
ফিটগাইড ও লুজ টু গেইনের তথ্য ইউটিলাইজ করে নিজে ট্রান্সফরম হওয়ার পাশাপাশি পরিবারের সদস্যদের হেলদি লাইফস্টাইলে উৎসাহিত করেছেন আবিদ হোসেইন ভাইয়া। আমাদের সাথে শেয়ার করেছেন উনার ফিট হওয়ার জার্নি।

[#l2g_selftransformation_by_AbidHossain](https://www.facebook.com/hashtag/l2g_selftransformation_by_abidhossain?__eep__=6&__cft__\[0\]=AZXUrfpTt9Wl7pW5xbjkRuAkwVUr-ExkyLTX3ZOrE8uh5_IuLaMBkqTYgpNa8tAhhkjxeNA3TKeVmEES1E1TMHQ_S957A8wvXeT3Ncp0FagO78IvYTw_rSGBHOqjPYOdcyKfbLuQUpq5WyJLDHmm23F3BH2MdUwPZXfIhCCTdXSIXHQ60b69bwylsuqZ5glPM78&__tn__=*NK-R)

ছোট বেলা থেকেই আমি ফ্লাফি টাইপের। তবে ২০১৬ এর পর থেকে ধীরে ধীরে ওয়েট গেইন করা শুরু করি। ২০১৭ এর দিকে এসে মনে হয় একটু ডায়েট করা উচিত। তখন ডায়েট বলতে বুঝতাম খাওয়া বন্ধ করে দেয়া অথবা ভাতের বদলে রুটি খাওয়া। পুষ্টিবিদ ইন্সটিটিউটের দেয়া একটা ক্রাশ ডায়েট ফলো করা শুরু করলাম। ১ সপ্তাহ পরে ওজন মেপে দেখি আধা কেজি বেড়ে গেছে!

তখন কে যেন এই গ্রুপের সন্ধান দিলো। এখানে এসে জানতে পারলাম ক্রাশ ডায়েট করলে চলবে না। মেপে মেপে খেতে হবে, প্রটিন ফ্যাট, কার্ব এর পরিমান বের করতে হবে, মাল্টি ভিটামিন/ফিশ ওয়েল খেতে হবে আরো কত কি!

গামলা ভরে ভরে ভাত খাওয়া একজন মানুষ এর কাছে এইসব ক্যালোরি কাউন্ট, মেক্রো ব্রেক ডাউন বিরাট ঝামেলার ব্যাপার ছিলো। ফলে ওজন কমানো আর সম্ভব হলো না। আর খুব বেশি মোটা ছিলাম না বলে তেমন আগ্রহও দেখাইনি।

এই লকডাউনে সারাদিন গেম খেলে আর হাবিজাবি খেয়ে প্রায় ১০ কেজির মত ওয়েট গেইন করি। একদিন আয়নার সামনে দাঁড়িয়ে দেখি আমাকে বুইড়া বুইড়া দেখা যায়। বুঝলাম এবার শরীরের দিকে একটু মনোযোগ দিতে হবে।

প্রথমেই ফিট গাইড ডাউনলোড করে পড়া শুরু করি। সময় নিয়ে মনোযোগ দিয়ে পুরো বইটা পড়লাম। বেসিকগুলো খুবই গুছানো আর সুন্দরভাবে লেখা।

বইয়ের নলেজ কাজে লাগিয়ে ডায়েট চার্ট বানিয়ে গ্রুপে পোষ্ট করি, এডমিনরা কিছু ভুল ধরিয়ে দেয়। শুধরে নিয়ে ১৫০০ ক্যালোরির মডারেট কার্ব ডায়েট ফলো করি। পাশাপাশি প্রচুর কার্ডিও। একদিন তো ৩০ কিলোমিটার হেটে ফেলছিলাম!

ইউটিউব আর বিভিন্ন ফিটনেস ব্লগ পড়ে জানতে পারি বডি শেইপ সুন্দর করতে ওয়েট ট্রেনিং এর গুরুত্ব অনেক বেশি। কিন্তু জিম জয়েন করা সম্ভব ছিলো না ফলে স্টেডিয়াম থেকে ডাম্বেল, বারবেল আর ওয়েট কিনে আনি। কার্ডিও কমিয়ে দিয়ে ওয়েট ট্রেনিং এ ফোকাস করি। ফলাফলঃ ২ মাসে ৭ কেজি ওজন কমে যায়।

আমার উচ্চতাঃ ৫ ফুট ৫ ইঞ্চি।

পূর্বের ওজনঃ ৭৩ কেজি।

বর্তমান ওজনঃ ৬৬ কেজি।

ওজন কমেছেঃ ৭ কেজি।

১ম মাসের ডায়েটঃ ১৫০০ ক্যালোরি মডারেট কার্ব।

২য় মাসের ডায়েটঃ ১৩০০ ক্যালোরি লো কার্ব।

ওজন স্থির হয়ে গিয়েছিলো। দেড় মাস ধরে বডি রিকম্পোজিশন ফলো করছি। এই ট্রান্সফরমেশন এখন পোষ্ট করার কোন ইচ্ছা ছিলো না। কিন্তু ইদানিং গ্রুপ নিয়ে কিছু বিরূপ কথাবার্তা দেখে মনে হলো নিজের যায়গা থেকে কৃতজ্ঞতা স্বীকার করা প্রয়োজন।

গ্রুপে মেম্বার সংখ্যা যখন ১০/১২ হাজার তখন থেকে এখানে আছি। গত ৩/৪ বছরে আজ পর্যন্ত কোন এডমিন আমাকে পেইড সার্ভিস নিতে বলেন নাই। হেলথ এন্ড নিউট্রিশন নিয়ে গ্রুপে যে পরিমান নলেজ ফ্রীতে শেয়ার করা আছে তাতে কখনো মনে হয় নাই আমার সার্ভিস প্রয়োজন।

গামলা ভরে ভরে ভাত খাওয়া আমি এখন মেপে মেপে প্রটিন আর ফ্যাট সমৃদ্ধ খাবার খাই। আব্বু আম্মুকেও অভ্যাস করাচ্ছি। এখান থেকে এত বেশি শিখেছি যে কৃতজ্ঞতা আদায় করে শেষ করা যাবে না।

আমি একটু ঢিলাঢালা কাপড় পড়তাম। ওজন কমার কারনে অনেকগুলো কাপড় বেশি ঢিলা হয়ে গেছে। ১ম ছবিতে যে টি শার্টটা দেখছেন ওটাও কয়েকদিন আগে চাপাতে হয়েছে।

ধীরে ধীরে সবকিছু শেইপে আসছে, আল হামদু লিল্লাহ। যদিও এখনো অনেক লম্বা পথ বাকি। তাছাড়া বেলি ফ্যাট আর Love handles নিয়ে একটু চিন্তিত। 