+++
current_weight = 76
description = ""
diet = "Customized Plan"
draft = true
image_after = ""
image_before = "/images/nandini-shahla-chowdhury.jpg"
mentor = "Sajedur Rahman"
previous_weight = 87
time = "12 Weeks"
title = "Nandini Shahla Chowdhury"

+++
১২ সপ্তাহের প্রিমিয়াম মেন্টরশিপ রিভিউ

মেন্টরঃ Sajedur Rahman

পূর্বের ওজনঃ ৮৭ কেজি

বর্তমান ওজনঃ ৭৬.৫ কেজি

কমেছে প্রায়ঃ ১০.৫ কেজি

উচ্চতাঃ ৫’৩”

মেন্টরশিপ নেয়ার পুরা কৃতিত্বই আমার বেস্ট ফ্রেন্ডকে দিতে হয়। ২০২o সাল থেকেই আমাকে ও বলছিল ল্যুজ টু গেইনের মেন্টরশিপ নেয়ার জন্য। আমি মনে প্রাণে বিশ্বাসী ছিলাম যে আমি মেন্টরশিপ নেয়ার একসপ্তাহের মধ্যে ঝরে যাব, তাই নানান তালবাহানা করতাম। শেষমেশ প্রিয় বন্ধুর হুমকিধামকির মুখে সাজেদ ভাইয়ের সাথে যোগাযোগ করি। আমার কম বয়সেই নানান ধরণের কোমর্বিডিটিজ আছে, সেইসব কন্ট্রোলে আনাও ওজন কমানোর পাশাপাশি একটা গুরুত্বপূর্ণ বিষয় হয়ে দাড়িয়েছিল।

ডায়েটের শুরুর দিকে চার্ট দেখে মনে হয়েছিল এত্তটুকু খাবার। ডায়েটের শেষ পর্যায়ে এসে ১৫০গ্রাম ভাতও অনেক মনে হতে শুরু হয়। এক্সারসাইজ আমি শুরু থেকেই করেছি। কখনো সাজেস্টেড ভিডিওর সাথে ইয়োগা কম্বাইন করে, কখনো শুধু ইয়োগা আবার রোজার মাসে যেমন ৪৫ মিনিট হাটছি। এই পুরা প্রসেসের সবচেয়ে মোটিভেটিং দিকটা হলো চেঞ্জটা দেখা, ওজন মাপার মেশিনে এবং ফিতায়। সপ্তাহ শেষে চার্ট শেয়ার করাটাতে নিজেকে জবাবদিহিতার মধ্যে রাখা যায়। মানসিকতার পরিবর্তন একটা বড় ব্যাপার মনে হয়েছে আমার। শুরুর দিকে সাজেদ ভাই কিছু সাজেস্ট করলেই আমি ট্রাই না করেই মানা করে দিতাম। পরে একটু চিন্তা ভাবনা করে সেগুলো ট্রাই করে উপকার পেয়েছি। বিভিন্ন সময় খাবার, ঘুম এমনকি মানসিক স্ট্রেস নিয়েও সাজেদ ভাইয়ার সাথে কথা বলে উপকার পেয়েছি। হাজব্যান্ডের কোভিড চলাকালে খুব ভালমতো কিছু মেইনটেইন করতে পারছিলাম না, সেগুলোও জানিয়েছি দরকারমতো। ভাইয়া সবসময়ই কো-অপারেট করেছেন। আমার কখনোই মনে হয়নি যে আমি ডায়েট চার্ট শতভাগ অনুসরণ করতে পেরেছি, কিন্তু ম্যাক্রো মেনে ক্যালোরি ইনটেকের পরিমাণ ঠিক রাখতে আর বার্ন করতে আমি চেষ্টা করেছি পুরোটা সময়।

ভাল লেগেছে যখন দেখেছি ইয়োগার মুদ্রাগুলা করতে হালকা লাগছে, বিএমআই এর ইন্ডেক্স মডারেটলি ওবিস থেকে ওভারওয়েটে আনতে পেরেছি। এই ডায়েট এক্সারসাইজের ফলে আমার নানান ওষুধের ওপর নির্ভরতা কমছে, যদিও আমি এখনো অনেক ওভারওয়েট। তাই আরেকটা প্রিমিয়াম মেন্টরশিপ নেয়ার পরিকল্পনা করেছি সাজেদ ভাইয়ের সাথেই। দেখা যাক আর কতদূর যেতে পারি! আমি গ্রুপে নিয়মিত সবার ওয়েটলস জার্নি দেখি আর ভাবি আমার তো এরকম কখনো হবে না। আজকে নিজের ছোট জার্নিটা শেয়ার করতে পেরে ভাল লাগছে। শুভেচ্ছা, ল্যুজ টু গেইনের সবাইকে।